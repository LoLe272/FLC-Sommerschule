Antiquitates 18,1-25 : St
******

******
gte: ; lte: ; when:
******
[1] Cyrinus autem unus de his qui semper in consultatione congregabantur, uir per omnium magisteriorum et principiorum officia celebratus, per cunctas amministrationes ad consulatus culmen ascendens et in cunctis aliis dignitatibus clarus. cum paucis uenit ad Syriam, censor gentis acaesare destinatus, 
[2]et approbator unius cuiusque sententiae. Mittitur etiam cum eo Copinius ductor totius equestris agminis, potestatemque Iudaeorum omnium gerens. Uenit etiam Cyrenius Iudaeam, nam dispensationi Syriae fuerat adunata, uniuersorum depreciaturus substantias, et Archelai redditurus pecunias. 
[3] Porro Iudaei licet in ipsis initiis descriptionis nomen dirum haberent, subiciuntur tamen ne amplius subsisterent, persuadente illis pontifice Iozaro. Boethi nanque erat iste filius. Et illi quidem euicti ratione pontificis. deprauari suas permisere substantias. Nihil amplius hesitantes.
[4] Sed Iudas Gaulonites homo ex ciuitate cui nomen erat Gamalas Saddocum pharisaeum sibi coniungens recessionem facere festinabat, depreciationemque et censum nihil aliud esse dicebant quam integram seruitutem. Proinde ad defendendam suam libertatem, totam plebem diuersis exhortationibus incitabant. 
[5] Omnem quoque illis cooperaturam esse creaturam, si pro bono libertatis honorem suum et gloriam magnanimitate tuerentur, sed etiam deum non aliter illis auxiliatorem fore nisi talibus consiliis ad agendum procederent. 
[6] His itaque dicitis amplius eorum animus concitatur, ut etiam ab homicidiis nullomodo parcerent, quoniam cum magna uoluntate quicquid ab illis dicebatur hauriebant, atque hoc modo in magnum malum seditio illorum et audacia prorumpebant. 
[7] Nihilque fuit malorum quod per illos non pullulauerit uiros, et supra quam dici potest illa gens continuationibus est repleta bellorum. Et clades inter eos et latroncinia depraedationes que gerebantur, optentu quidem utilitatis defensionisque communis, re uera autem propriorum lucrorum gratia tota seditio gerebatur. 
[8] Multae itaque cedes ciuium sociorumque perpetrantur, postremo in inuicem conuertuntur. Nonse cuiusquam contra hostes infesius agerent. Bellum itaque cotidie, deperdationes, captiuitates, cedes ubique concurrebant, ita ut etiam templum dei ignibus cremaretur. 
[9] Tantum ualuit nouitas, et institutionum mutatio paternarum. Siquidem iste Iudas et Saddocus quartam phylosophiam nouiter introduxerant, cuius amatorum copiam conquerentes seditionibus ac tumultibus repleuere publica, 
[10] sed etiam malorum futurorum radices pessimas plantauere per insolentiam inconsuetae phylosophiae, de qua uolo pauca disserere.
[11] Iudaeis igitur phylosophiae tres erant etiam inde ab initio institutis patriis derelictae, essenorum, sadduceorum, et tertia qua phylosophabantur qui dicebantur pharisei. Et quanquam explanauerim de eis in secundo libro iudaici belli, tamen etiam nunc commemorationis gratia breuiter attingam. 
[12] Pharisei enim cotidianam conuersationem exiguam habent et prorsus abiectam, nihil mollitudini aut delicatudini penitus indulgentes, sed quaecunque iudicio rationis oportere comperta sunt illa sequuntur. Praepositis nullomodo reluctantur, maiores natu competenti honore uenerantur, ita ut nec contrarium quiddam alicui aliquando respondeant. 
[13] Fato geri omnia credunt. Sed neque liberum arbitrium hominis auferunt. Judicium dei futurum esse sentiunt, illic cunctos homines propria merita recepturos, tamen eos quidem secundum uirtutem uixerint quam illos qui nequitia deprauati sunt. 
[14] Animas autem immortales dicunt, sed etiam in inferno congrua unicuique habitacula pro merito uel uirtutis uel iniquitatis attribui sicut unicuique uiuenti gerebatur studium, et alias quidem animas aeternis retrudi carceribus, alias autem facultatem reuiuiscendi percipere, 
[15] et ob haec populis quidem acceptabiles credibilesque. Quantacunque item ad culturam diuinitatis pertinent. orationum celebrationes, templorum constitutiones, expositionibus suis facienda esse praedicant. Nam tantum uirtutibus eorum praelatum est testimonium, ut ad eos plurimae ciuitates et maxima multitudo cum studio grandi confluerent opinione adducti qua meliores caeteris estimantur. [16] Sadducei autem animas mortales existimant, simulque cum corporibus interire. Nullas uero alias obseruationes praeter leges custodiunt. [17] Aduersus doctores autem phylosophiae suae certare et reniti gloriosum annumerant, sed ad paruos admodum doctrina peruenit uel modus exercitationis. Primates autem apud eos dignitatibus honoribusque celebrantur. [18] Esseni autem ad deum cuncta redigunt, inmortalem animam dicunt, iustitiam autem rem preciosam, pro qua usque ad mortem pugnandum esse praedicant. 
[19] In templo autem anathemata proponenda prohibent. Sacrifica uel hostias cum populo non celebrant quod se plurimum ab eis putant munditia uel sanctitate differre, et merito se a communi congretatione discernunt remotim sacrificia facientes. Culto uero morum atque conuersationis optimi, ad colendam terram et exercendam omni studio intenti. 
[20] Illud etiam habent dignum et ualde mirabile quod in aliis non inuenias gentibus, tam graecorum quam etiam barbarorum, quod omnis illis opes in medio sunt, et ab eis omnia communia possidentur. Nihil amplius inter eos ditior fluuiatur, nihil pauperior defraudatur ac si nihil omnino possideat. Et illi quidem hoc modo sese gerunt. Sunt autem super quatuor milia hominum numero. 
[21] Uxores non ducunt, neque seruos habere festinant. Aliud quippe iniquitatis, aliud seditionis oportunitatem aestimant. Isti ergo semotim apud semet ipsos adiuuunt mutuas sibi uicissitudines minstrantes, 
[22] susceptores autem redituum promouent curatoresque constituunt, qui cuncta quae terra profert in usus necessarios amministrent. Sacerdotes autem optimos uiros eligunt. Cibus illis simplex est, habitus insumptuosus et mundus. 
[23] Quartae ergo phylosophiae Iudas princeps extitit, cuius fecimus mentionem. huic sequaces, in vestitu, in habitu, caeterisque aliis phariseis consentiunt. Circa libertatem uero immobilem retinent inmutabilem que sententiam. Nam huius rei cupido magna eorum mentibus est infixa. Solum enim principem et deum dicunt uel dominum. 
[24] Mortis etenim multas et uarias species sustinere pro nihilo pendunt, uel cognatorum supplicia uel amicorum amissiones omnino contemnunt, dum modo nullum hominem dominum dicere compellantur. Nulli nanque uiderunt, qualiter sepius aliqui eorum insuppliciis inmutabiles permansere. Unde plurimi quoque illius gentis hoc stultitiae morbo insanabiliter aegrotarunt, 
[25] gessiofloo principatum huius uanitatis optinente. Nam ex hac quoque superbia ad seditiones excitandas romanis recedendique ab eis et ipse praecipitatus est, et alios praecipites dedit. Et phylosophiae quidem genera haec atque huiusmodi sunt apud Iudaeos.

******
